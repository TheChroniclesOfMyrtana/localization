{
"DIA_Hierro_DragonPowder_15_01" : "Řekni mi o dračím prachu víc.",
"DIA_Hierro_DragonPowder_200_01" : "Je to směs bylin a koření z Jižních ostrovů. Hodně pálivá.",
"DIA_Hierro_DragonPowder_200_02" : "Pokud nejsi zvyklý na pálivá jídla, nedoporučuji ho zkoušet. Když ho jíš, příšerně to pálí. A druhý den taky.",
"DIA_Hierro_StanDragonPowder_Description" : "Našel jsem tenhle zvláštní prášek. Můžeš mi říct, co to je?",
"DIA_Hierro_StanDragonPowder_15_01" : "Našel jsem tenhle zvláštní prášek. Víš, co to je?",
"DIA_Hierro_StanDragonPowder_200_01" : "Podívám se.",
"DIA_Hierro_StanDragonPowder_200_02" : "Sakra, to je hnus. Jo, vím, co to je. Téhle směsi říkáme dračí prach.",
"DIA_Hierro_StanDragonPowder_15_02" : "Dračí prach? Není to jedovaté?",
"DIA_Hierro_StanDragonPowder_200_03" : "I když jsem na hodinách alchymie nikdy moc pozor nedával, můžu bezpečně říct, že tahle směs sama o sobě jedovatá není, ale trochu mě matou ty malé černé sušené plody...",
"DIA_Hierro_StanDragonPowder_200_04" : "Zatraceně! To jsou vlčí bobule! Myslím, že nás tu někdo chce otrávit!",
"DIA_Hierro_StanDragonPowder_15_03" : "Našel jsem je v Rodrigově truhle, takže mám důvod se domnívat, že ten travič je on.",
"DIA_Hierro_StanDragonPowder_200_05" : "Podívej, já nechci žádné problémy a tobě radím, aby ses od nich taky držel dál. Tohle místo je nebezpečné a člověk tady snadno přijde k úhoně.",
"DIA_Hierro_StanStewInvestigation_200_01" : "Který génius přišel s nápadem kořenit jídlo vlčími bobulemi?",
"DIA_Hierro_StanStewInvestigation_200_02" : "Oscar by takovou chybu nikdy neudělal. Umět rozlišit vlčí bobule od ostatních plodů je základní znalost jak pro alchymistu, tak pro kuchaře.",
"DIA_Hierro_StanStewInvestigation_15_01" : "Myslím, že ten jed tam někdo přidal, až když jídlo opustilo kuchyni.",
"DIA_Hierro_StanStewInvestigation_200_03" : "Takže myslíš, že v tom má prsty Rodrigo?",
"DIA_Hierro_StanStewInvestigation_15_02" : "To ještě nevím.",
"DIA_Hierro_StanStewInvestigation_15_03" : "Řekni mi o vlčích bobulích víc.",
"DIA_Hierro_StanStewInvestigation_200_04" : "Vzhledově jsou podobné běžným bobulím, akorát mají úplně černé plody.",
"DIA_Hierro_StanStewInvestigation_200_05" : "Jsou taky extrémně jedovaté. I malé množství by mohlo zabít člověka.",
"DIA_Hierro_StanStewInvestigation_200_06" : "Takže úplně přesně nevíme, jak chutnají. Nikdo totiž neměl příležitost je ochutnat a do detailu pak ten zážitek popsat.",
"DIA_Hierro_StanStewInvestigation_200_07" : "Nicméně podle látek, které obsahují, by měly být hodně pikantní, takže bys měl být schopný je ukrýt v nějakém hodně kořeněném jídle.",
"DIA_Hierro_StanCortezAgree_15_01" : "Cortez s tvým návrhem souhlasí. Ale má dvě podmínky.",
"DIA_Hierro_StanCortezAgree_200_01" : "Myslíš to vážně?",
"DIA_Hierro_StanCortezAgree_15_02" : "Jo. Teď poslouchej. Každá třetí láhev tebou vypáleného alkoholu, půjde Cortezovi.",
"DIA_Hierro_StanCortezAgree_15_03" : "A pak k tomu dodal: 'A ať ho ani nenapadne dávat do tý mojí kořalky nějaký bejlí na léčivý lektvary!'",
"DIA_Hierro_StanCortezAgree_200_02" : "To je skvělé!",
"DIA_Hierro_StanCortezAgree_200_03" : "Rosita bude mít radost!",
"DIA_Hierro_StanCortezAgree_15_04" : "Takže jak je to s tím jídlem?",
"DIA_Hierro_StanCortezAgree_200_04" : "Jasně, podívám se na to. Pojď za mnou.",
"DIA_Hierro_StanPoison_15_01" : "Víš něco o Stanově vraždě?",
"DIA_Hierro_StanPoison_200_01" : "Něco jsem zaslechl...",
"DIA_Hierro_StanPoison_15_02" : "Mám tu jídlo, které asi někdo otrávil. Mohl bys mi říct, jestli je v něm nějaký jed?",
"DIA_Hierro_StanPoison_200_02" : "Nikdy jsem nebyl odborník na alchymii a o jedech nás toho moc neučili, ale pár věcí znám.",
"DIA_Hierro_StanPoison_200_03" : "Můžu se na to jídlo podívat, ale...",
"DIA_Hierro_StanPoison_15_03" : "Ale co?",
"DIA_Hierro_StanPoison_200_04" : "Ale budu potřebovat přístup k alchymistické koloně.",
"DIA_Hierro_StanPoison_15_04" : "Abys otestoval to jídlo?",
"DIA_Hierro_StanPoison_200_05" : "Ano! Ale... poslouchej...",
"DIA_Hierro_StanPoison_200_06" : "Život tady není zrovna levný. Alkohol, holky, všechno stojí peníze...",
"DIA_Hierro_StanPoison_200_07" : "Kdybych měl přístup k alchymistické koloně, mohl bych čas od času vypálit nějakou kořalku nebo vyrobit léčivý lektvar, abych si něco vydělal.",
"DIA_Hierro_StanPoison_15_05" : "Takže tu plánuješ chvíli zůstat?",
"DIA_Hierro_StanPoison_200_08" : "Ne úplně... já jen, že člověku s pár zlaťáky v kapse se žije o něco líp.",
"DIA_Hierro_StanPoison_200_09" : "Cortez má jedinou alchymistickou kolonu široko daleko, alespoň co vím.",
"DIA_Hierro_StanPoison_200_10" : "Vlastně jediný důvod, proč mi dovolil tady zůstat, byl, že jsem mu ji opravil.",
"DIA_Hierro_StanPoison_200_11" : "Kdybys s ním promluvil a získal povolení ji používat...",
"DIA_Hierro_StanPoison_200_12" : "... pro mé vlastní účely, určitě bych ti s vyšetřováním pomohl. Co říkáš?",
"DIA_Hierro_StanPoison_15_06" : "Přednesu Cortezovi tvůj návrh.",
"DIA_Hierro_Firsttalk_200_01" : "Hej, neboj se.",
"DIA_Hierro_Firsttalk_200_02" : "Nejsem jako všichni ostatní tady, nehodlám s tebou bojovat. Mě osobně už zmlátili dost.",
"DIA_Hierro_Firsttalk_15_03" : "Uf. Není lehké tu přežít.",
"DIA_Hierro_Firsttalk_200_04" : "Když už znáš nějaké lidi, tak to tak těžké není. Zkus si promluvit s Oscarem, může ti toho hodně povědět.",
"DIA_Hierro_Firsttalk_15_05" : "Díky za radu.",
"DIA_Hierro_Areyounovice_15_06" : "Ty jsi novic?",
"DIA_Hierro_Areyounovice_200_07" : "Je to tak očividné? Jsem, ale nepoběžíš kvůli tomu hned do kláštera, že ne?",
"DIA_Hierro_Areyounovice_15_08" : "Rozmyslím si to.",
"DIA_Hierro_Areyounovice_200_09" : "Hele! Podívej, jen jsem chtěl zažít nějakou zábavu. Jsem ještě tak mladý, ale můj otec už mě poslal do kláštera.",
"DIA_Hierro_Areyounovice_200_10" : "To mi zas tolik nevadí, ale je to trochu brzo.",
"DIA_Hierro_Areyounovice_200_11" : "Hned se do něj vrátím! Jen tu ještě pár dní zůstanu. Ale vrátím se, slibuju!",
"DIA_Hierro_Areyounovice_15_12" : "Tak fajn, přestaň fňukat, nebo si ještě naděláš do kalhot.",
"DIA_Hierro_Areyounovice_200_13" : "Takže mě nepráskneš? Díky moc!",
"DIA_Hierro_Whatareyoudoing_15_14" : "Co tady děláš?",
"DIA_Hierro_Whatareyoudoing_200_15" : "Víš, chtěl jsem zažít nějakou zábavu...",
"DIA_Hierro_Whatareyoudoing_200_16" : "Otec mě poslal do kláštera tak rychle, že jsem ani neměl čas si vyrazit s nějakou ženou nebo zajít na pivo.",
"DIA_Hierro_Whatareyoudoing_200_17" : "Nemohl bych v klidu studovat, dokud bych to všechno nevyzkoušel.",
"DIA_Hierro_Escape_15_18" : "Jak jsi z kláštera utekl?",
"DIA_Hierro_Escape_200_19" : "Já neutekl... Měl jsem jít nasbírat nějaké byliny pro jednoho z mistrů, akorát se vrátím o něco později, možná si toho ani nikdo nevšimne.",
"DIA_Hierro_Escape_200_20" : "Jen se bojím, že mě tady někdo pozná a nahlásí Mágům Vody, kde jsem... ale musím to udělat!",
"DIA_Hierro_Escape_15_21" : "Doufám, že to stálo za to.",
"DIA_Hierro_Escape_200_22" : "Och, to stálo! Rozhodně musíš poznat Oscarovy holky, jsou úžasné. Naneštěstí mi začínají docházet peníze, ale jestli si je můžeš dovolit, tak je doporučuju.",
"DIA_Hierro_Novicelife_15_24" : "Jaký je život novice?",
"DIA_Hierro_Novicelife_200_25" : "Víš, není to špatné. Nikdo nehladoví, máš spoustu aktivit.",
"DIA_Hierro_Novicelife_200_26" : "Říká se, že zpočátku musíš dělat ty nejhorší práce, ale myslím, že cesta mága za to stojí.",
"DIA_Hierro_Novicelife_200_27" : "Upřímně ti řeknu, že možná nejsem až takový Adanosův fanatik, ale lepší budoucnost pro sebe nevidím.",
"DIA_Hierro_Novicelife_200_28" : "Jen je škoda, že to bude nějakou chvíli trvat, než začnu studovat něco, co přímo souvisí s magií.",
"DIA_Hierro_Novicelife_15_29" : "Jednou taky zkusím klášter navštívit.",
"DIA_Hierro_Novicelife_200_30" : "Srdečně tě zvu, stojí to za to!",
"DIA_Hierro_PreparePoison_15_01" : "Umíš vyrábět lektvary?",
"DIA_Hierro_PreparePoison_03_02" : "Stačí nosit roucho novice a každý si hned myslí, že jsem mistr alchymista.",
"DIA_Hierro_PreparePoison_03_03" : "Abych byl upřímný, nikdy jsem v alchymii nevynikal, ale něco znám. Proč se ptáš?",
"DIA_Hierro_PreparePoison_Poison_15_01" : "Potřebuju velmi silný jed.",
"DIA_Hierro_PreparePoison_Poison_03_02" : "Jed? Myslím, že ani nechci vědět, na co ho potřebuješ.",
"DIA_Hierro_PreparePoison_Poison_03_03" : "Nicméně... jestli ti mám opravdu pomoct, budu se tě muset vyptat na podrobnosti.",
"DIA_Hierro_PreparePoison_Poison_03_04" : "Jak silný by měl být?",
"DIA_Hierro_PreparePoison_Next_03_01" : "Dobře, pokusím se ti pomoct.",
"DIA_Hierro_PreparePoison_Next_03_02" : "V klášteře jsme výrobu jedů neprobírali, ale učili nás toho spoustu o protijedech.",
"DIA_Hierro_PreparePoison_Next_03_03" : "Když zkombinuju několik přísad, můžu nejspíš vyrobit něco opravdu silného.",
"DIA_Hierro_PreparePoison_Next_03_04" : "Nicméně ti nebudu schopen přesně vysvětlit, jak ten jed funguje. Může protivníka oslabit nebo ho během pár minut zabít.",
"DIA_Hierro_PreparePoison_Next_03_05" : "Pak je tu také samozřejmě otázka protijedu a není jasné, jestli ten bude fungovat na jed vyrobený ze spusty různých přísad.",
"DIA_Hierro_PreparePoison_Next_03_06" : "A proto doporučuji maximální opatrnost!",
"DIA_Hierro_PreparePoison_Orc_15_01" : "Je to na skřeta.",
"DIA_Hierro_PreparePoison_Orc_03_02" : "Rozumím. Kdoví možná budeme v budoucnu používat takové věci v boji...",
"DIA_Hierro_PreparePoison_Troll_15_01" : "Je to na trola.",
"DIA_Hierro_PreparePoison_Troll_03_02" : "Ty chceš ulovit trola? Jsi šílenec!",
"DIA_Hierro_PreparePoison_Troll_03_03" : "Na druhou stranu, proč by mě to mělo zajímat? Ty jsi ten, kdo zemře.",
"DIA_Hierro_PreparePoison_Need_15_01" : "Dobrá, co potřebuješ?",
"DIA_Hierro_PreparePoison_Need_03_02" : "Dvakrát trávu z bažin, jedno žihadlo krvavé mouchy a čtyři zuby močálového žraloka.",
"DIA_Hierro_PreparePoison_Need_03_03" : "Ostatní přísady a všechno, co potřebuji na protijed, bych měl mít u sebe.",
"DIA_Hierro_MakePoison_15_01" : "Mám všechny přísady.",
"DIA_Hierro_MakePoison_03_02" : "Dobrá, pojď za mnou, alchymistická kolona už čeká.",
"DIA_Hierro_MakePoison_03_03" : "Nebude to moc práce, jen tam hodím všechny ingredience a trochu je povařím.",
"DIA_Hierro_Poison_03_01" : "Hotovo. A tady je ještě ten protijed, o kterém jsem mluvil.",
"DIA_Hierro_Poison_15_03" : "Díky za pomoc, Hierro.",
"DIA_Hierro_Poison_03_04" : "Jed bude za chvíli hotový.",
"DIA_Hierro_Poison_03_05" : "Pojďme!",
"DIA_Hierro_Ambient_15_00" : "Jak se vede?",
"DIA_Hierro_Ambient_200_01" : "Víš, v klášteře to není špatné. Problém je, že tam nemají holky ani trávu.",
"DIA_Hierro_Ambient_200_02" : "Doufám, že stráže tohle místo nenajdou. To bych skončil.",
"DIA_Hierro_Ambient_200_03" : "Nedívej se na mě takhle. Nesuď mě. Jen chci trochu zábavy.",
"DIA_Hierro_CanYouTeach_15_18" : "Můžeš mě naučit něco o magii?",
"DIA_Hierro_CanYouTeach_200_19" : "Jako novic toho ještě moc neznám, ale jestli máš pár drobných, můžu ti ukázat, jak zvýšit svou magickou moc.",
"DIA_Hierro_TEACH_15_00" : "Zvyš moji magickou moc.",
"DIA_Hierro_TEACH_200_01" : "Žádný problém.",
"DIA_Hierro_TEACH_200_02" : "Nemůžu tě naučit nic dalšího. Musíš si najít jiného učitele.",
"DIA_Hierro_Teach1_200_01" : "Pamatuješ, co jsem říkal? Musíš zaplatit.",
"DIA_Hierro_Teach5_200_01" : "To není dost, musíš zaplatit víc.",
"DIA_Hierro_CanYouTeach_200_20" : "Navíc vím něco málo o alchymii a můžu tě naučit její základy. Za poplatek, samozřejmě.",
"DIA_Hierro_teach_alchemy_15_00" : "Nauč mě základy alchymie.",
"DIA_Hierro_teach_alchemy_200_01" : "Nejdůležitější je připravit si materiály. Prostuduj si recept, připrav si laboratorní baňku, sežeň přísady, dones je ke koloně a postupuj podle receptu.",
"DIA_Hierro_teach_alchemy_200_02" : "Když budeš muset přidat dvě léčivé byliny, přidáš dvě, když budeš muset přidat jednu, přidáš jednu. Jen ti zkušení si mohou dovolit experimentovat, a navíc jen v malé míře.",
"DIA_Hierro_teach_alchemy_200_03" : "Hej, to nestačí. Budu tě učit jen za správný obnos.",
"DIA_Hierro_Q307_NoTime_15_01" : "Kde bych našel ty přísady?",
"DIA_Hierro_Q307_NoTime_03_02" : "Tráva z bažin roste hned vedle hospody, s tou bys neměl mít žádný problém.",
"DIA_Hierro_Q307_NoTime_03_03" : "Co se týče těch dalších ingrediencí, určitě ti je může prodat nějaký pirát. Jinak můžeš vždycky zabít nějaké krvavé mouchy nebo močálové žraloky někde v bažině.",
"DIA_Hierro_Ambient_200_00" : "Doufám, že to, co jsem tě naučil, nepoužiješ k nějakým hanebným účelům. Tím hanebným myslím proti mně, samozřejmě.",
"DIA_Hierro_PreparePoison_Poison_Troll_Next_Need_Choice" : "Dobrá, co potřebuješ?"
}
